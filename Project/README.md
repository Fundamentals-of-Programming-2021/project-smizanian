Name: Sepehr Mizanian
----
نام = سپهر میزانیان
----
Student ID: 400109684
----
شماره دانشجویی = 400109684
----
راهنمای پروژه درس مبانی برنامه سازی 

بخش 1) راهنمای پوشه ها
پوشه ای که روی گیتهاب قرار گرفته، Project نام دارد. در این پوشه، 4 پوشه دیگر (.idea، cmake-build-debug، sdl2 و src) همراه با فایل CMakeLists پروژه، batch file استارت و ریدمی توضیحات (همین فایل) قرار دارد. برای اجرا کردن فایل اجرایی پروژه، روی فایل استارت کلیک کنید. خود فایل اجرایی در پوشه cmake-build-debug است.
تصاویر، فایلهای نقشه ها و موسیقی پس زمینه بازی، فایل اجرایی پروژه و تعدادی از فایلها و پوشه هایی که خود CLion ایجاد کرده است، در cmake-build-debug هستند. فایل main.c و دیگر فایلهای .c و .h پروژه هم در پوشه src قرار دارند.

بخش 2) راهنمای بازی
1-	منوی اصلی
هنگان ران کردن برنامه، با منوی اصلی مواجه خواهید شد. در این منو، میتوانید نام کاربری خود را تایپ کنید. (نیازی به کلیک کردن درون مستطیل سفید نیست. نام کاربری حداکثر 20 کلمه است. اگر نام کاربری ای وارد نکنید، به طور پیشفرض با اکانت new user 1 وارد خواهید شد. دکمه های شیفت چپ و شیفت راست، کپس لاک، اسپیس و بک اسپیس در کنار حروف انگلیسی و اعداد برای نام کاربری تعریف شده اند.
درصورت فشار دادن گزینه new game، وارد منوی جدیدی میشوید که توضیح میدهیم (منوی بازی جدید)
درصورت فشار دادن گزینه last game، آخرین بازی سیو شده را خواهید دید. همانند داک، موقعیت سربازها، معجون ها و خانه ها در آخرین بازی نیمه رها شده ثبت خواهند شد. اگر بازی رها شده ای وجود نداشته باشد، نمیتوانید این گزینه را انتخاب کنید و زیر این گزینه با پیغام خطای قرمز رنگی مواجه میشوید.
درصورت فشار دادن گزینه scoreboard، وارد منوی جدیدی میشوید که توضیح میدهیم (منوی اسکوربورد)
درصورت زدن گزینه exit، از بازی خارج میشوید.
درصورتی که علاقه دارید آهنگ پس زمینه را (که پس از آغاز شدن بازی شنیده خواهد شد و در منو آن را نمیشنوید) میوت کنید، روی گزینه ای که در بالا سمت چپ منوی اصلی قرار دارد کلیک کنید. اگر پشیمان شدید، دوباره روی آن کلیک کنید. آهنگ پس زمینه بازی، آهنگ Rush از هانس زیمر است.

عکس بک گراند منوی اصلی، منوی اسکوربورد و منوی بازی جدید، تصویر نبرد رستم و سهراب از کتاب Shahnameh, The epic of the Persian kings است.

2-	منوی بازی جدید
پس از انتخاب گزینه new game، وارد این منو میشوید. در ابتدا دو گزینه وجود دارد. اگر روی گزینه default maps کلیک کنید، یک مربع سفید ظاهر میشود که همانند نام کاربری، میتوانید در آن تایپ کنید. در این مربع، نام نقشه مورد نظر را از میان نقشه های موجود از پیش انتخاب کنید. (نقشه مربوط به تست بازی (1 سربازخانه حریف، 0 سربازخانه بیطرف، 10 سربازخانه خودی و ...)، به عنوان نقشه پیشفرض شماره 1 تعیین شده است (فایل 000.txt). پس از وارد کردن عدد نقشه، گزینه OK ظاهر شده و شما میتوانید با زدن روی آن، بازی با نقشه دلخواه را آغاز کنید. شماره نقشه انتخابی، بالای صفحه بازی نوشته شده است.
درصورت انتخاب گزینه random map، یک باکس سفید ظاهر میشود که شما باید تعداد بازیکنان را در آن بنویسید. پس از وارد کردن تعداد بازیکنان، باکس دیگری ظاهر میشود که شما باید تعداد شش ضلعی های موجود در یک ستون (درواقع تعداد سطرهای نقشه) را مشخص کنید. هنگامی که این عدد را وارد کنید، گزینه OK ظاهر شده و نقشه تصادفی جدیدی ساخته و ذخیره میشود. شماره نقشه تصادفی ساخته شده بالای نقشه نوشته میشود و شما دفعه بعد، با زدن روی گزینه default maps و وارد کردن عدد این نقشه، میتوانید همواره به آن دسترسی داشته باشید.

3-	منوی جدول امتیازات
در این منو، شما 25 کاربر برتر را همراه با نام کاربری، رتبه و امتیاز مشاهده میکنید. اگر امتیاز دو نفر برابر باشد، رتبه شان به ترتیب اضافه شدن به بازی چیده خواهد شد. در زیر جدول امتیازات، دو گزینه وجود دارد. گزینه نخست، بازگشت به منوی اصلی است و گزینه دوم، خروج از بازی.

4-	صفحه بازی
پس از ورود به بازی، نقشه بازی را خواهید دید. رنگ صورتی، متعلق به شماست. اگر قصد دارید به خانه ای حمله کنید، روی یکی از زمین های معلق به خود (صورتی رنگ) کلیک کنید، در همان حال که دکمه موس را فشار داده اید، موس را به سمت خانه مقصد خود روی صفحه بکشید و دکمه موس را روی خانه مقصد رها کنید. اگر خانه مقصد رنگ آبی (زمین بدون سربازخانه) داشته باشد یا با خانه مبدا برابر باشد، حمله ثبت نمیشود. (شما میتوانید به خانه های صورتی دیگر سرباز بفرستید، اما به خانه ای که قرار است آغازگر حمله باشد خیر.)
بر روی زمین، به صورت تصادفی پنج معجون پدید می آید که رنگ و کاربری آنها به شکل زیر است:
•	معجون به رنگ شرابی: معجون آیدی 1، سرعت حرکت سربازان را 2 برابر میکند.
•	معجون با رنگ سبز: معجون با آیدی 2 (در برنامه، به صورت آیدی 21 و 22 مشخص میشود) با آیدی 21 قدرت سربازان و سایز آنها در تصویر نصف و با آیدی 22 قدرت و سایز آنها 2 برابر میشود.
•	معجون با رنگ آبی روشن: معجون با آیدی 3، اجازه میدهد تا شما بدون محدودیت (محدودیت سقف 150 سرباز در هر زمین) سرباز تولید کنید.
•	معجون با رنگ کرم: معجون آیدی 4، سرباز حریف را به سرباز خودی تبدیل میکند.
•	معجون با رنگ قهوه ای: معجون آیدی 5، نرخ تولید سربازان را 2 برابر میکند.
هنگام گرفتن یک معجون، نمیتوانید معجون دیگری اختیار کنید. اگر معجون بگیرید، دو حلقه به دور سربازخانه های شما کشیده میشود. حلقه نخست (به رنگ زرد) بیانگر این است که شما معجون در اختیار دارید و حلقه دوم (به رنگ معجون دریافتی) نشان میدهد که چه معجونی در اختیار سربازان این سربازخانه است. هنگام گرفتن یک معجون، آن معجون از روی زمین حذف خواهد شد.

5-	برد و باخت
در صورت باخت، مقدار 30 از امتیاز شما در جدول امتیازات کسر میشود. اما در صورت برد، به نسبت به اینکه در زمینی با 5، 6، 7، 8 یا 9 سطر 6 ضلعی بازی کنید، به ترتیب 45، 60، 75، 90 یا 105 امتیاز مثبت دریافت خواهید کرد. به هنگام اعلام امتیاز، یک گزینه OK وجود دارد که اگر آن را بزنید، از بازی خارج میشوید.

6-	ذخیره کردن بازی
در هر مرحله ای که باشید، میتوانید با زدن گزینه ضربدر یک بازی را رها کنید. تا زمانی که بازی رها شده دیگری نداشته باشید، میتوانید با زدن گزینه last game این بازی را ادامه دهید. 

بخش 3) راهنمای فایلهای .h و .c
	main.c
برنامه اصلی در این فایل قرار دارد. این کد، دارای یک تابع main است که امور مربوط به منو، خواندن فایلها و خود بازی در این تابع انجام میشود.
global_variables.c و global_variables.h
متغیرهای گلوبال برنامه (به ترتیب FPS، عرض صفحه، ارتفاع صفحه، تعداد شش ضلعی های یک ستون، طول قطر کوچک شش ضلعی های نقشه، طول ضلع شش ضلعی های نقشه، تعداد شش ضلعی های کشیده شده روی صفحه، تعداد بازیکنان، ابعاد هر خانه از ماتریسی که سربازان در آن ذخیره میشوند و نرخ تولید سرباز در حملات) به همراه استراکت های مورد استفاده تعریف شده اند.
map.c و map.h
توابع مربوط به نقشه در سه بخش توابع پایه ای کشیدن نقشه، تولید نقشه تصادفی، کپی کردن نقشه انتخابی، سیو کردن نقشه بازی رها شده و کشیدن نقشه بازی جداسازی شده اند. هر بخش دارای یک یا چند تابع است.
menu.c و menu.h
توابع مربوط به چهار منوی بازی در این فایلها قرار دارند و توابع اصلی و فرعی به ترتیب متعلق به منوهای اصلی، جدول امتیازات، منوی بازی جدید و منوی برد و باخت هستند.
logic.c و logic.h 
توابع مربوط به منطق بازی (از توابع پایه گرفته تا تابع مربوط به AI، تولید سربازان، حملات، معجونها و...) در این فایل قرار دارند. این فایل بخش  دومی هم دارد که گرافیک سربازان را بر عهده دارد. (با توجه به اینکه سربازان جدای از نقشه اصلی بازی طراحی میشوند و تعاریف پایه ای مربوط به سربازان در بخش منطق انجام میشد، گرافیک آنها نیز در این فایل آورده شده است.)
